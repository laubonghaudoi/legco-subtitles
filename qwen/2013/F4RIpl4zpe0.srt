1
00:00:09,490 --> 00:00:17,440
香港立法機關制定嘅第一條法例係關於咩嘅咧？嗱，如果你想知道，可以嚟參觀一下我哋立法會綜合大樓嘅歷史長廊㗎。

2
00:00:18,040 --> 00:00:23,680
歷史長廊係立法會綜合大樓嘅其中一項教育設施。

3
00:00:23,960 --> 00:00:35,650
訪客可以喺呢度感受一下時光倒流，翻到一百多年前，探索立法機關自一八四三年正式成立至今嘅歷史發展。

4
00:00:36,280 --> 00:00:45,560
除咗圖文並茂咁介紹香港立法機關嘅歷史之外咧，呢度仲展出咗一啲同立法機關有關嘅重要歷史文件嘅複製本嘅。

5
00:00:46,320 --> 00:00:52,420
例如呢件就係當年授權總督成立立法局嘅英王制告嘅複製品啦。

6
00:00:52,810 --> 00:00:57,960
而呢件咧，就係香港立法機關制定嘅第一條法例嘅複製品。

7
00:00:58,240 --> 00:01:01,970
嗰條法例係同奴隸制度有關嘅喎。

8
00:01:02,530 --> 00:01:10,800
呢啲重要嘅歷史文獻嘅複製品，相信除咗喺歷史長廊之外，其他地方係睇唔到㗎啦。

9
00:01:11,650 --> 00:01:23,430
喺歷史長廊呢度咧，亦都放映啲影片咧，值得大家重温嘅。譬如你可以見到喺早期嘅立法局，由於係英國人管治，好多議員咧係用英語發言嘅。

10
00:01:23,790 --> 00:01:31,190
你又見到喺特別行政區嘅第一屆立法會嘅第一次會議，議員宣誓就職嘅情況添。

11
00:01:32,380 --> 00:01:37,090
另外，歷史長廊又展示咗前立法會大樓嘅會議廳。

12
00:01:37,370 --> 00:01:42,330
以及香港回歸前後立法機關主席座椅嘅模型。

13
00:01:42,650 --> 00:01:53,860
讓訪客喺參觀歷史長廊嘅時候有更加豐富嘅體驗，以及對香港立法機關嘅歷史發展同演變有更深嘅認識。

14
00:01:54,980 --> 00:02:12,910
如果你有興趣嚟參觀呢個歷史長廊咧，歡迎你登入立法會嘅網頁www.lgco.gov.hk，或者用我哋嘅預約熱線電話三九一九三三九九打電話嚟預約參加我哋嘅教育導賞團啦。
