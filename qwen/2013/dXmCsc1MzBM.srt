1
00:00:09,460 --> 00:00:21,580
嗱，大家知唔知道咧？學生同青少年團體係可以透過參加立法會秘書處舉辦嘅教育活動，畀我哋嘅學生同青少年朋友試下做議員嘅滋味嘅噃。

2
00:00:22,120 --> 00:00:33,510
為咗加深青少年對立法會工作嘅瞭解，立法會綜合大樓係設有讓學生同埋青少年團體使用嘅教育活動室同埋教育廊。

3
00:00:34,040 --> 00:00:42,390
喺教育活動室舉行嘅活動中，學生同埋青少年係會扮演立法會議員同埋政府官員嘅角色。

4
00:00:42,670 --> 00:00:50,030
就時事議題或者制定某項嘅法例進行辯論，從而提高佢哋嘅公民意識。

5
00:00:50,590 --> 00:01:02,610
活動室係採用咗模仿立法會綜合大樓會議廳嘅設計，以營造議會議事嘅氣氛，讓參加者喺活動嘅過程中更加投入。

6
00:01:03,860 --> 00:01:08,700
除咗教育活動室之外咧，立法會綜合大樓仲有教育廊嘅。

7
00:01:09,270 --> 00:01:14,510
訪客可以喺教育廊從高角度觀看立法會會議廳。

8
00:01:14,790 --> 00:01:31,130
而學生團體喺呢度咧，亦可以一邊旁聽立法會會議，一邊喺立法會教育服務導師嘅引導之下進行討論，進一步認識立法會嘅工作同議事程序，又唔會干擾到會議嘅進行。

9
00:01:31,970 --> 00:01:50,390
學校或者非牟利青少年團體，如果想安排青少年朋友參加我哋教育活動室同教育廊舉辦嘅活動咧，歡迎你登入立法會嘅網頁w w w dot l e g c o dot g o v dot h k，瀏覽有關嘅詳情。

10
00:01:50,670 --> 00:02:08,790
香港未來需要有更多有志氣、有能力嘅年輕人，通過議會選舉成為議員，服務香港市民。如果你有興趣多啲瞭解議會嘅運作，歡迎你踴躍參加立法會秘書處為你舉辦嘅各項教育活動。
