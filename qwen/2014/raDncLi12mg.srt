1
00:00:04,520 --> 00:00:06,060
立法會主席。

2
00:00:18,190 --> 00:00:21,350
主席要求點算法定人數？

3
00:01:43,520 --> 00:01:44,550
嗯。

4
00:13:52,420 --> 00:13:54,250
本會現在處理。

5
00:13:54,840 --> 00:14:10,920
第二項議員議案，成立未來基金，以建立綜合退休保障制度。要就呢一項議案辯論發言嘅議員，請你按下要求發言嘅按鈕。噉，現在請黃國健議員發言以及動議議案。黃國健議員。

6
00:14:11,680 --> 00:14:12,660
多謝主席。

7
00:14:13,400 --> 00:14:14,410
主席。

8
00:14:15,030 --> 00:14:18,530
香港係一個逐漸邁向人口老化嘅社會。

9
00:14:18,810 --> 00:14:25,160
根據估計啦，到咗二零四一年，長者嘅人口就會增加到整體人口嘅三分之一。

10
00:14:25,440 --> 00:14:29,840
即係每三個人裏邊咧，就有一個係超過六十五歲嘅長者。

11
00:14:30,850 --> 00:14:37,650
老齡人口嘅比例上升，意味住適合勞動年齡嘅人數嘅比例就會減少。

12
00:14:37,970 --> 00:14:39,500
長者撫養率。

13
00:14:39,780 --> 00:14:45,380
將會由二零一六年嘅二百三十一上升至五百四十九。

14
00:14:45,730 --> 00:14:51,900
亦即係話，每兩個人就要供養一個長者，我哋呢個社會嘅負擔。

15
00:14:52,610 --> 00:14:54,440
將會越嚟越重。

16
00:14:54,830 --> 00:14:57,900
面對人口老化嘅問題日益逼近。

17
00:14:58,180 --> 00:15:08,420
政府開始咗有關人口老化嘅諮詢。喺舊年年底，政務司司長推出咗叫做《集思廣益》嘅人口政策諮詢文件。

18
00:15:08,870 --> 00:15:09,690
可惜。

19
00:15:10,190 --> 00:15:20,900
當年嘅討論並唔係真正討論點樣應對人口老化，反而係聚焦咗喺輸入外勞同埋反對輸入外勞嘅爭論上邊。

20
00:15:21,400 --> 00:15:23,860
到咗今年嘅財政預算案。

21
00:15:24,140 --> 00:15:27,190
裏邊亦都有應對人口老化嘅策略。

22
00:15:27,470 --> 00:15:29,610
就係由財政司司長。

23
00:15:29,890 --> 00:15:35,130
領導嘅長遠政策、長長遠財政計劃工作小組。

24
00:15:35,530 --> 00:15:42,500
裏邊提出咗設立一個未來基金，以承擔未來人口老化嘅公共財政負擔。

25
00:15:42,990 --> 00:15:49,470
未來基金，顧名思義，就係要應對未來社會面對嘅重大問題。

26
00:15:49,750 --> 00:15:51,390
噉樣，我哋就要問。

27
00:15:52,340 --> 00:15:57,670
我哋大家係咪都同意未來社會最重大嘅問題就係人口老化咧？

28
00:15:58,020 --> 00:16:05,730
如果未來基金要應嚟用嚟應對人口老化，我哋嘅大家就會諗。

29
00:16:07,070 --> 00:16:09,670
其實應用喺改善。

30
00:16:10,510 --> 00:16:27,510
長者醫療、長期護理、家居照顧等等嘅服務，又或者喺住屋、交通等等服務上邊多做功夫，又或者係應我哋工聯會嘅要求，設立全民性嘅綜合退休保障制度。

31
00:16:27,960 --> 00:16:33,060
但係喺司長嘅心目中，未來基金又要嚟做乜嘢咧？

32
00:16:33,340 --> 00:16:39,410
原來係準備要嚟開展關鍵嘅基層誒基建項目。

33
00:16:40,130 --> 00:16:47,720
繼續推動香港經濟發展，對未來人口老化所需嘅資源反而隻字不提。

34
00:16:48,000 --> 00:16:52,050
未來基金嘅焦點完全唔係喺長者嘅身上。

35
00:16:52,610 --> 00:17:01,080
其實無論乜嘢時候推動經濟發展，以及應付基建嘅開支，都係社會需要嘅。

36
00:17:01,360 --> 00:17:10,270
但係，當迫在眉睫嘅議題係人口老化嘅時候，磚頭相比於人頭，到底係邊樣更重要咧？

37
00:17:10,750 --> 00:17:23,800
況且開展基建唔一定要用我哋儲備裏邊嘅錢，世界各地嘅經驗話畀我哋聽，發展基建可以用發行債券嘅方式嚟集資。

38
00:17:24,140 --> 00:17:30,530
一樣可以推動經濟發展，唔一定需要動用政府嘅財政儲備。

39
00:17:31,000 --> 00:17:36,570
司長唔同意發債集資嘅方法，佢話係先使未來錢。

40
00:17:36,850 --> 00:17:43,980
我哋呢一代人使錢，要下一代人嚟還錢，呢個係唔合理嘅，會引起社會嘅爭論。

41
00:17:44,330 --> 00:17:46,520
不過，我喺度想指出。

42
00:17:46,800 --> 00:17:51,560
其實用債券嚟建築大型基建係極為合理嘅。

43
00:17:51,840 --> 00:17:57,930
因為基建由我哋呢一代人興建，但係下一代人受益。

44
00:17:58,320 --> 00:18:04,080
況且基建所帶嚟嘅社會利潤，都係由我哋子孫後代嚟享用嘅。

45
00:18:04,360 --> 00:18:12,220
所以由佢哋去分擔建築成本，完全符合邊個用邊個畀錢嘅大原則。

46
00:18:12,890 --> 00:18:32,900
工聯會認為，未來基金應該有更實際嘅用途，就係設立我哋爭取多年嘅全民性退休保障制度，開展基建唔一定需要用基金嘅模式去做，但係基金嘅模式就啱啱正正係適合作為退休保障之用。

47
00:18:32,900 --> 00:18:33,260
嗯。

48
00:18:33,860 --> 00:18:47,570
我哋由如果由而家開始預留一筆錢放喺基金入邊，專款專用，滾存起上嚟，隨收隨支，就可以應付我哋將來人口老化嘅問題。

49
00:18:48,140 --> 00:18:58,820
工聯會嘅退休保障方案建議改革現時嘅強積金制度，並且另外設立一個全民性退休保障嘅社會保險。

50
00:18:59,420 --> 00:19:06,210
社會保險嘅資金嘅來源基礎，就係二千二百億嘅土地基金。

51
00:19:06,490 --> 00:19:11,150
我哋建議將二千二百億嘅土地基金分作四次。

52
00:19:11,430 --> 00:19:13,190
撥入社會保險。

53
00:19:13,470 --> 00:19:25,740
只要加上土地基金每年個百億嘅收益回報，以及政府、僱主以及僱員三方供款，每名長者每個月可以大概。

54
00:19:26,020 --> 00:19:39,700
四份得到四分一嘅工資中位數，以二零一三年第四季嘅中位數計算，每名長者每個月大約可以得到三千二百五十蚊嘅退休金。

55
00:19:40,140 --> 00:19:49,010
而最重要嘅係呢個方案係可持續嘅，不單止可以應付二零四一年嘅高齡化高峯期。

56
00:19:49,290 --> 00:19:51,750
更加可以持續運作落去。

57
00:19:52,770 --> 00:19:55,690
有啲自由派嘅經濟學者認為。

58
00:19:56,020 --> 00:20:00,500
全民性嘅退休保障，等同於全民派錢。

59
00:20:02,490 --> 00:20:12,440
對經濟冇好處，但係其實人口老化嘅其中一個對經濟嘅影響，係勞動力嘅人口減少。

60
00:20:12,720 --> 00:20:14,550
經濟增長放緩。

61
00:20:15,000 --> 00:20:21,350
尤其是係由消費帶動嘅經濟，可能會停滯不前。

62
00:20:22,810 --> 00:20:28,230
有個學者估計，長者退休之後開支會減少一半。

63
00:20:28,650 --> 00:20:40,550
我哋試諗下，如果整個嬰兒期嘅都朝向人口老化，高峯期六十五歲以上嘅人口佔我哋總人口嘅三分之一。

64
00:20:41,000 --> 00:20:44,720
即係話，三成幾嘅人嘅消費力都減半。

65
00:20:45,000 --> 00:20:49,200
我哋社會整體嘅消費必定大幅減少。

66
00:20:49,570 --> 00:20:54,630
拖慢由消費帶嚟嘅帶動嘅經濟增長。

67
00:20:57,350 --> 00:21:00,380
全民性退休保障嘅好處。

68
00:21:00,660 --> 00:21:06,940
就係長者退休之後，佢可以每個月領取一筆固定嘅金額。

69
00:21:07,220 --> 00:21:12,650
對於貧困嘅長者嚟講，係一項好好嘅經濟支援。

70
00:21:12,980 --> 00:21:22,410
對於一啲中層嘅長者嚟講，佢哋無需因為擔憂冇咗收入而大大減少消費。

71
00:21:23,170 --> 00:21:28,590
而作為子女嘅，亦都係因為父母有退休保障。

72
00:21:28,930 --> 00:21:41,670
自然供養嘅擔子就輕咗啦，消費亦都會鬆手一啲，因此全民性嘅退休保障制度唔會對經濟構成壞嘅影響。

73
00:21:41,990 --> 00:21:47,030
反而可以減輕對經濟增長嘅拖後腿作用。

74
00:21:47,600 --> 00:21:59,120
工聯會嘅退休保障方案係希望強積金同全民性嘅社會保險並存嘅，呢個符合世界銀行建議嘅五條支柱。

75
00:21:59,490 --> 00:22:16,250
按世界銀行嘅建議，全面嘅退休保障應該有五條支柱，當中包括咗全民嘅社會保險以及私人性質嘅強積金制度。因此，社會雖然有聲音。

76
00:22:16,530 --> 00:22:20,930
要求取消強積金，我哋係唔認同嘅。

77
00:22:21,210 --> 00:22:27,380
不過，強積金實施咗十幾年以嚟，的確出現咗唔少嘅漏洞。

78
00:22:27,660 --> 00:22:36,870
我哋工聯會爭取改革強積金，包括取消強積金同遣散費同長期服務金嘅對沖機制。

79
00:22:37,250 --> 00:22:43,570
設立回報穩健嘅核心基金，以及降低行政費用。

80
00:22:44,330 --> 00:22:45,390
主席。

81
00:22:45,870 --> 00:22:50,470
香港嘅未來面對嘅係人口老化嘅問題。

82
00:22:50,990 --> 00:23:01,490
現時必須未雨綢繆，可惜政府嘅焦點唔係去咗輸入外勞，就係去咗開展基建。

83
00:23:01,850 --> 00:23:05,600
冇企喺以人為本嘅立場上邊出發。

84
00:23:05,930 --> 00:23:11,860
冇以我哋嘅長者嘅需要作為核心嘅關注。

85
00:23:12,410 --> 00:23:18,650
既然香港有充足嘅財政儲備，我哋就要有效咁利用。

86
00:23:18,930 --> 00:23:21,510
對於政府提出嘅未來基金，

87
00:23:21,790 --> 00:23:23,630
我哋同意成立。

88
00:23:23,910 --> 00:23:28,710
但係焦點必須係用嚟應對人口老化。

89
00:23:28,990 --> 00:23:31,230
設立退休保障。

90
00:23:32,810 --> 00:23:33,890
主席。

91
00:23:34,220 --> 00:23:36,770
根據尋日嘅有啲報道。

92
00:23:37,050 --> 00:23:44,570
政府委託嘅周永新教授去做有關退休保障嘅研究，聽日咧。

93
00:23:44,850 --> 00:23:55,410
將會提交呢個退休保障嘅有關退休保障嘅報告，我相信裏邊一定有好多真知灼見。

94
00:23:55,690 --> 00:24:03,020
而我哋嘅社會亦都會廣泛全面咁去討論呢個退休保障嘅問題。

95
00:24:03,380 --> 00:24:16,110
因此，我認為我今日呢個動議辯論有關退休保障已經係冇迫切性，所以主席，我將會撤回我呢個動議辯論，不作動議。

96
00:24:20,540 --> 00:24:22,130
由於。

97
00:24:22,660 --> 00:24:26,800
王國健議員係不同意佢嘅議案咧。

98
00:24:27,210 --> 00:24:28,860
噉，我哋呢次。

99
00:24:29,140 --> 00:24:35,220
會議嘅議程上面再冇其他要處理嘅事項啦，所以我現在宣佈。

100
00:24:35,530 --> 00:24:40,780
休會。本會二零一四年七月二日星期三上午十一時正續會。
